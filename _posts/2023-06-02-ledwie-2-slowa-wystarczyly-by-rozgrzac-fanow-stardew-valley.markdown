---
layout: post
title: "Ledwie 2 słowa wystarczyły, by rozgrzać fanów Stardew Valley"
date: 2023-06-02 11:55:00 +0200
tags: 
    - gry 
    - gry indie
    - społeczność i fani
    - symulatory rolnicze
    - Concerned Ape
    - PC
    - PSV
    - PS4
    - XONE
    - Android
    - iOs
    - Switch
---

Społeczność Stardew Valley rozgorzała po tych dwóch słowach twórcy gry.
Domagali się tego od dawna.

![Rozgrywka w Stardew Valley](/assets/stardew-valley-gameplay-screenshot-1.jpg)

Jednym z powodów, dla których spora grupa graczy tak bardzo kocha Stardew
Valley, jest to, że twórca gry – Eric Barone – cały czas ją rozbudowuje, pomimo
faktu, że zadebiutowała ona na początku 2016 roku. Barone rzadko dzieli się
informacjami dotyczącymi przyszłych aktualizacji, ale kiedy już to robi,
spotykają się one z wielkim entuzjazmem ze strony graczy. Tak było i tym razem
– wystarczyło opublikować tylko dwa słowa.

# Dwa słowa - wielka moc

Na profilu na Twitterze Barone opublikował post, **w którym napisał jedynie
„iridium scythe”**, czyli kosa wykonana z iridium. Z tego materiału są wytworzone
najwyższej jakości narzędzia w grze, czyli na przykład siekiera, kilof, motyka
itp. Kosa nie doczekała się dotąd takiej wesji.

Na tę chwilę ten krótki post może pochwalić się liczbą **1,9 miliona wyświetleń,
58,4 tysiąca polubień oraz 4282 retweetów**. Jest to o tyle ciekawe, że twórca
nie zdradził nawet, czy wspomniana kosa znajdzie się w ogóle w grze i czy
nastąpi to w aktualizacji 1.6, która cały czas powstaje. Nie wiemy jednak,
kiedy trafi do graczy, ponieważ autor pracuje równolegle nad swoją nową
produkcją, jaką będzie Haunted Chocolatier.

Choć nie wiadomo, czym miałaby się charakteryzować taka kosa (więcej siana po
koszeniu trawy?), to w komentarzach nie brakuje głosów zachwytu.

> Proszę! Zrobię za nią wszystko!
> 
> -- Luna Rex

> Nie ukrywam, że bardzo mnie to cieszy, bo w końcu wszystkie narzędzia będą do
> siebie pasować kolorystycznie.
> 
> -- Robin Groves

> To spowoduje u mnie kolejny tydzień grania w Stardew Valley bez chwili snu.
> 
> -- kristen

Co ciekawe, gracze **domagali się się kosy z iridium już 5 lat temu**, czego
dowodzi ten post z Reddita oraz znajdujący się poniżej zrzut ekranu.

![Post z Reddita](/assets/reddit-post-stardew-valley-iridium-scythe.webp)
