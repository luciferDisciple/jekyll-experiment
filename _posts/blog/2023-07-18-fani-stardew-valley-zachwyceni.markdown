---
layout: post
title:  "Fani Stardew Valley są zachwyceni po tym, jak twórca ujawnił, co spotka ich ulubioną grę"
date:   2023-07-18 10:58:00 +0200
tags:
    - gry 
    - patche i akutalizacje
    - symulatory rolnicze
    - Concerned Ape
    - PC
    - PSV
    - PS4
    - XONE
    - Android
    - iOs
    - Switch
---

Stardew Valley otrzyma sporo nowej zawartości. ConcernedApe poinformował o tym,
co trafi do gry w aktualizacji 1.6.

![Stardew Valley Gameplay Screenshot](/assets/stardew-valley-gameplay-screenshot.jpg)

Eric Barone, znany również pod pseudonimem ConcernedApe, jest ceniony przez
graczy ze względu na to, że od lat wytrwale rozbudowuje Stardew Valley, czyli
hit, którego z pewnością większości z Was nie trzeba przedstawiać. Choć
produkcja trafiła na rynek 26 lutego 2016 roku, to regularnie otrzymuje
poprawki oraz dodatkową zawartość. **W najnowszym tweecie twórca poinformował
fanów o tym, co trafi do Stardew Valley w aktualizacji 1.6.**

# Dalszy rozwój Stardew Valley

Niedawno informowałem o tym, że ConcernedApe rozbudził fanów jednym tweetem, w
którym napisał jedynie „Iridium Scythe”. Teraz twórca okazał się mniej
małomówny i podzielił się informacjami na temat tego, co zostanie
zaimplementowane w aktualizacji 1.6.

![Concerned Ape na Twitterze](/assets/twitter-post-2023-07-18-concerned-ape.webp)

Do gry trafi **nowy festiwal, przedmioty, dialogi oraz bliżej nieokreślone
sekrety**. Na koniec deweloper postawił trzy znaki zapytania, które mogą
oznaczać, że zaimplementowane zostanie coś jeszcze, ale zostało to owiane
mgiełką tajemnicy.

Zapewne możemy spodziewać się czegoś sporego, choć to jedynie domysły. Możliwe
również, że ConcernedApe sam nie wie, co jeszcze doda i cały czas się
zastanawia. Niewykluczone, iż dysponuje tyloma pomysłami, że aktualizacja 1.6
okaże się większa, niż się spodziewamy.

**Fani przyjęli tego tweeta jako bardzo dobrą wiadomość (po raz kolejny wzbudził
on wśród nich szał, na co wskazuje choćby liczba wyświetleń) i nie kryli
zadowolenia w komentarzach.**

> Wielkie dzięki! Ta gra nie przestaje dostarczać zabawy.
> 
> -- Dans Gaming

> Kocham tę grę. Dziękuję za całą nową zawartość.
> 
> -- Sarah

> To, że cały czas aktualizujesz _Stardew Valley_, pracując jednocześnie nad
> _Haunted Chocolatier_, oznacza, że jesteś najlepszy.
> 
> -- Alien

Póki co nie wiadomo jeszcze, kiedy Stardew Valley otrzyma aktualizację 1.6.
Można jednak się domyslać, że fani z chęcią na nią zaczekają, jeżeli tylko
otrzymają sporą ilość zawartości.
